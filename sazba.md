## Přibližný postup sazby

1. Zkopíruj soubor z předchozího čísla, vyměň názvy měsíců.
2. Smaž hlavní část obsahu (od kulturního přehledu dál), vlož místo něj prázdné stránky.
3. Importuj texty a fotografie z webu. U textů je potřeba důsledně odstranit veškeré formátování a naopak případně vrátit kurzívu.
4. Vysázej články nahrubo a ukaž výsledek ostatním; dohodneme se na definitivním pořadí článků a případných výměnách.
5. Přetáhni předložky a dosázej načisto.

## Co je potřeba každý měsíc aktualizovat

* Název měsíce na titulce
* Seznam témat na titulce
* Fotku na titulce
* Název měsíce v tiráži
* Popisek titulní fotografie v tiráži
* Název měsíce v patičce (A-Master, B-Master)

## Přetahování předložek

1. Edit → Find/Change…
2. Otevři záložku GREP
3. Hledaný vzor je `(\<[szkvaiouSZKVAIOU])[ ]`
4. Nahradit za `$1~S`

Tipy:

* Ikonou diskety možno nastavení uložit na příště.
* Přetažení předložek velmi pravděpodobně pohne se sazbou, takže je lepší k němu sahat raději dříve než později. Naopak je ale potřeba dávat pozor, aby následně nepřibyl nějaký text, který zůstane nepřetahaný.
* Pokud je potřeba přetáhnout něco ručně (například datum, „1./května“), nedělitelná mezera se na Macu vkládá Cmd-Alt-X, na Windows to bude podobné.

## Tipy pro lepší sazbu

* Nenechávej sirotky a vdovy.
* Neděl slova mezi stránkami (mezi sloupci je to přijatelné).
* Neděl poslední slovo v odstavci.
* Úprava trackingu o ∓10 je prakticky neviditelná, takže si s ní můžeš snadno vypomoct k drobným zlepšením.