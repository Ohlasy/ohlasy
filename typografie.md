# Typografické minimum

* České uvozovky jsou typu 99-66, tedy „takhle“: počáteční dole ve tvaru 99, uzavírací nahoře ve tvaru 66. Viz [podrobný návod](http://www.zoul.cz/uvozovky/) včetně klávesových zkratek pro Windows.
* Rozlišujeme pomlčku (–) a spojovník neboli rozdělovník (-). Pomlčka se píše s mezerami kolem – takto –, spojovník vždy bez mezer. Speciální případ jsou výčty (například letopočty), kde se pomlčka píše bez mezer (i v letech 1960–70).
* Řády se v češtině oddělují nedělitelnou mezerou („6 584 200,50 Kč“, nikoliv „6.584.200,50 Kč“).
* Sázení závorek lomítky /takhle/ je relikt z doby psacích strojů. Všem se po nich stýská, ale typografie ocení opravdické kulaté závorky :–)
* Jednotky se sází s mezerou i bez: 1 kg je „jeden kilogram“, zatímco 1kg znamená „jednokilogramový“.
* Znaménko „krát“ nesázíme pomocí písmene „x“, ale opravdickým krát (×). Podobně výpustka (…) je samostatný znak, který bychom neměli nahrazovat třemi tečkami (...).

## Jazyková pravidla

* Ohledně psaní přece/přeci jsme se dohodli, že si každý může psát, jak chce.
* Internet jsme se dohodli psát s malým počátečním písmenem.